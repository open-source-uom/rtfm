---
title: ΜΑΘΗΜΑ 1: Εισαγωγή στο Εισαγωγή στο ΕΛ/ΛΑΚ
author: Open Source UoM
date: 2022-10-23
category: ΜΑΘΗΜΑ
layout: post
---

# ΜΑΘΗΜΑ 1: Εισαγωγή στο Εισαγωγή στο ΕΛ/ΛΑΚ

## Ιστορική Αναδρομή

Τις δεκαετίες του ‘50, ‘60 και ‘70, οι χρήστες των υπολογιστικών συστημάτων ήταν τυπικοί επιστήμονες με ισχυρό μαθηματικό ή μηχανικό υπόβαθρο, οι οποίοι ανέπτυσσαν τα δικά τους προγράμματα, στοχεύοντας τους τομείς πάνω στους οποίους διεξήγαγαν έρευνες. Με την πάροδο των χρόνων και την εκβιομηχανοποίηση της πληροφορικής γεννήθηκε η ανάγκη για διανομή μόνο του ίδιου του λογισμικού. Ο πηγαίος κώδικας σταμάτησε να διανέμεται και άρχισε να κατοχυρώνεται ως πνευματική ιδιοκτησία. Δικαίωμα στην ανανέωσή του και την εξέλιξη του, πλέον, είχε μόνο η εταιρία που τον είχε αναπτύξει. Έτσι εισάγεται για πρώτη φορά ο όρος «κλειστό λογισμικό» ή «ιδιόκτητο λογισμικό» (proprietary software), εννοώντας την αυστηρή και μονομερή ιδιότητα της «ιδιοκτησίας». Ο δημιουργός του προγράμματος παρέχει το προϊόν στον καταναλωτή και του επιτρέπει τη χρήση του κάτω από συγκεκριμένους όρους και προϋποθέσεις, όπωςείναι ο περιορισμός σχετικά με την τροποποίησή και την περαιτέρω διανομή του.

Η εισαγωγή της έννοιας της ιδιοκτησίας στο λογισμικό, προκάλεσε αντιδράσεις σε πρωτοπόρους της εποχής, οι οποίοι για ιδεολογικούς λόγους εξέφρασαν αντιρρήσεις σχετικά με την «ιδιωτικοποίηση» ενός εξελίξιμου και αναβαθμίσιμου προϊόντος. Χαρακτηριστικότερο παράδειγμα υπήρξε ο Richard Matthew Stallman, ο οποίος πίστευε στην ελεύθερη ανάπτυξη λογισμικού και την ελεύθερη τροποποίησή του. Όντας έμπειρος στην ανάπτυξη λογισμικού και έχοντας την υποστήριξη άλλων προγραμματιστών, αποφάσισε να προχωρήσει στην ανάπτυξη ενός λειτουργικού όμοιου με το UNIX.Η απαρχή του έργου σηματοδοτήθηκε με την δημοσίευση του GNU Manifesto "Το Μανιφέστο του GNU" το οποίο δημοσιεύθηκε το 1983. Τα αρχικά GNU προέρχονται από την φράση: «Gnu’s Not Unix». Με αυτό τον τρόπο, ο Stallman επιθυμούσε να τονίσει το γεγονός ότι αναπτύσσει ένα νέο λογισμικό, όμοιο με το προϋπάρχον UNIX, το οποίο όμως θα διανέμεται ελεύθερα.

Ο Linus Torvalds, το 1992 δημοσίευσε έναν “πυρήνα” (“kernel”) λειτουργικού συστήματος, τον οποίο ονόμασε “Linux”. Στα πλαίσια της φιλοσοφίας του ελεύθερου λογισμικού, ο Richard Stallman χρησιμοποίησε ελεύθερα τον πυρήνα Linux στο "έργο του", και με αυτόν τον συνδυασμό προέκυψε ένα ολοκληρωμένο λειτουργικό σύστημα, το GNU Linux, το οποίο λειτουργούσε χρησιμοποιώντας τον πυρήνα Linux του Linus Torvalds και τα GNU εργαλεία του Stallman. Το 1997 έλαβε χώρα η δημοσίευση του Eric Raymond "Ο καθεδρικός και το παζάρι". Με την εργασία αυτή, ο Raymond άνοιξε έναν νέο δρόμο για την κατανόηση και περιγραφή των παραδοσιακών πρακτικών της κοινότητας του ανοικτού λογισμικού. Η ανάλυσή του, η οποία επικεντρώθηκε στην ιδέα της κατανεμημένης ομότιμης αξιολόγησης, είχε μια άμεση και ισχυρή έλξη, τόσο εντός όσο και (μάλλον απροσδόκητα) εκτός της συγκεκριμένης κοινότητας.́

## Τι είναι το ΕΛ/ΛΑΚ

Οι αντίστοιχοι αγγλικοί όροι είναι Free Software και Open Source Software ενώ η ομαδοποίηση αναφέρεται συνήθως ως FOSS (Free and Open Source Software) ή FLOSS (Free/Libre/Open Source software). 

## Ελευθερίες λογισμικού

* Ελεύθερη εκτέλεση του προγράμματος, για κάθε σκοπό.   
* Ελευθερία στην προσαρμογή του προγράμματος στις ανάγκες σας με παρέμβαση στον κώδικα.   
* Ελευθερία στην διανομή αντιγράφων ώστε να βοηθηθούν και άλλοι χρήστες.   
* Ελευθερία βελτιστοποίησης του προγράμματος κατ'εκτίμηση και επαναδιανομή του βελτιωμένου προγράμματος ώστε όλη η κοινότητα να επωφεληθεί.    

## Διανομές

Πολλές:  
Debian, openSUSE, Fedora, Ubuntu, Arch Linux, Gentoo, Linux Mint, Manjaro κλπ.

## Γραφική διεπαφή / GUI

Πολλές:   
GNOME, KDE, Cinnamon, MATE, XFCE, Unity, LXQT, Enlightenment, Pantheon κλπ

## Αρχείο παρουσίασης

- [Εισαγωγή-ΕΛΛΑΚ.pdf](../post_files/2022-10-23/2022-10-23-Εισαγωγή-ΕΛΛΑΚ.pdf)  
